<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il semaforo di Chappe, p. II</title>
    <link rel="stylesheet" href="style.css">
</head>
<body>
    <h1>Il semaforo di Chappe</h1>
    <p>Le parti del telegrafo sono azionate da corde di ottone. Questi cavi comunicano con la postazione tramite un piccolo dispositivo, che è una riproduzione abbreviata del telegrafo esterno ideato dall'orologiaio Abraham-Louis Bréguet. È questo secondo dispositivo che l'operatore aziona; il telegrafo posto sopra il tetto non fa altro che ripetere i movimenti impressi sulla macchina interna. Il meccanismo che consente di azionare i rami del telegrafo è ridotto a una grande puleggia scanalata, alla quale è attaccato e teso un cordone di ottone, che si avvolge attorno a un'altra puleggia fissata all'albero del telegrafo (cfr. pp. 51-52). il regolatore può assumere quattro forme diverse mentre le braccia ne possono assumere sette ciascuna; Il totale delle combinazioni che può assumere questa struttura è quindi di 196 (4x7x7). Questi movimenti non furono associati a lettere e a numeri ma a segni condensati sottoforma di forme per un totale di 9999 caratteri al fine di trasmettere messaggi a distanza, codificati in un vocabolario e in un frasario tenuto segreto alle masse. Nato da esempi illustri antichi, medievali e moderni legati a sistemi di segnali luminosi e a fumi di diverso colore (φανάρια), il semaforo era utile solo di giorno poiché ogni sistema luminoso legato all'utilizzo del fuoco in lanterne si è rivelato inefficiente. Il sistema fu usato per la prima volta nel 1792 in una prima versione, per trasmettere da Parigi a Lille le informazioni riguardanti la presenza di un contingente armato austriaco in terra francese. il primo segno attraversò la distanza fra Parigi e Lille (193 km) in circa nove minuti attraverso quindici stazioni. Nel 1824 i fratelli Chappe promossero il sistema in tempo di pace trasmettendo rapidamente il prezzo delle materie prime e i numeri del Lotto di stato. Dopo l'uso fatto dai francesi, il sistema venne adottato da altri paesi europei, come la Svezia, l'Ighilterra, in Russia, dove venne installata una versione con sole due braccia e in Italia. È in questo contesto che nacque il sistema di segnalazione dell'alfabeto semaforico. Solo nel 1846 Samuel Morse riuscì a vendere al governo francese i suoi telegrafi elettrici, dopo anni di rifiuto. L'ultima torre Chappe funzionante venne dismessa in Svezia nel 1880.
Ancora oggi tuttavia, lungo la costa francese, sono disseminate torri di appostamento chiamate semafori e nate a partire dal sistema dei fratelli Chappe. L'idea di promuoverle fu di un ufficiale di fanteria, Charles Depillon. Sistemi di segnalazione per mandare messaggi dalle coste alle zone dell'entroterra sono antichissimi: gli antichi romani usavano segnali di fumo dalle coste all'entroterra e i genovesi durante il medioevo usavano segnali di fuoco nella Corsica occupata. Questi semafori costieri mandavano messaggi tramite braccia di legno e tramite un sistema di segnalazione a pannelli colorati convertibili in lettere. Con l'arrivo dei telegrafi elettrici l'uso di queste postazioni venne giudicato superfluo ma nel 1862 le torri vennero convertite in uffici telegrafici. Nel 1958 gli uffici telegrafici all'interno delle torri vennero smantellati e queste, ormai dal 1897 sotto diretto controllo della Marina francese, assunsero come unici obiettivi il controllo e il coordinamento della navigazione costiera.  
Fonti: Fig. Incisione di A. Pisan, in Louis Figuier, Le Télégraphe aérien, in Les merveilles de la science, Furne, Paris, Jouvet et Cie, 1868, vo. 2, c. 11. Ivi, cit., pp. 11-79.</p>

    <audio id="pageSoundBack" src="audio/page-transition.mp3"></audio>
    <button id="backToPage2" class="second-button">Torna a pagina I</button>
    <script src="script.js"></script>
</body>
</html>
