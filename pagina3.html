<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>L'eliografo</title>
    <link rel="stylesheet" href="style.css">
</head>
<body>
    <h1>L'eliografo</h1>
    <p>L'uso di specchi per comunicare a distanza sfruttando la luce naturale è probabilmente antica ma non abbiamo notizie sicure fino all'epoca moderna. Si ha notizia di specchi ustori usati nella Grecia classica e di specchi concavi ma senza intenzioni di comunicazione sistematica. Erodoto racconta che durante la battaglia di Maratona qualcuno dall'Acropoli di Atene usò uno "scudo scintillante" per segnalare qualcosa (VI, 105). Anna Comnena (Alexiade, XII, 4 e XII, 3), racconta che in guerra si potevano usare scudi lucidi per trasmettere segnali dal lungo sistea di torri che andava da Constantinopoli ai confini orientali.

Formato dalle parole greche ἥλιος-γράφειν (luce-scrivere), l'eliografo è uno telegrafo mobile ideato in epoca moderna costotuito da uno o più specchi e da un otturatore. Sebbene si abbia notizia di un dispositivo simile ideato e costruito da Leseurre nel 1856, il dispositivo è attribuito allo scienziato e ingegnere inglese Sir Henry Christopher Mance che lo avrebbe costruito nel 1869 sulla base di uno strumento simile, l'Eliotropo. L'Eliotropo venne inventato da Carl Friederich Gauss nel 1821 con l'obiettivo di fare comunicare fra loro i centri di indagine topografica durante rilevamenti in zone di grandi dimensioni usando la triangolazione ed è il primo dispositivo telegrafico a specchi di cui si abbia notizia. Lo strumento di Mance ebbe successo durante la seconda guerra Anglo-Afghana (1878-1880) e venne adottato nell'India britannica e poi dall'esercito statunitense nelle campagne militari contro gli Indigeni amerindi; venne usato per l'ultima volta in modo massiccio in ambito militare da alcuni Mujaidin durante la guerra Afghano-sovietica (1979-1989). Questo strumento, che supera la portata di 50 km in condizioni metereologiche ottimali, trasmette messaggi principalmente con il codice Morse sfruttando lampi di luce solare riflessi da o da due specchi montati uno di fronte all'altro su di un treppiedi, a seconda della posizione dello strumento rispetto al Sole; in particolare, i segnali vengono trasmessi ruotando lo specchio od otturandolo co un coperchio. Fonti: Encyclopaedia britannica (https://www.britannica.com/technology/heliograph, 23/02/2025); The Heliotrope, a New instrument, in "The Gentelmen's Megazine and Historical Chronicle", june-december 1822, Vol. XCII, T. 2, London, Sylvanus Urban gent, 1822, pp. 358-359; Fig. Illustrazione anonima, in AA.VV., Annual report of the Chief Signal Office of the Army to the Secretary of war, for the year 1888, Washington, Goverment printing office, 1889, p.46. Louis Figuier, Les Merveilles de la science ou description populaire des inventions modernes
Furne, Jouvet et Cie, 1891, Tome 1 des Suppléments, p. 490-522, pp. 503-507.</p>
   
    <button onclick="location.href='index.html'" class="bottone-home">Ricalibra segnale</button>

</body>
</html>