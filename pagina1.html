<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>il telegrago che Chape 1</title>
    <link rel="stylesheet" href="style.css">
</head>
<body>
    <h1>Segnali di fuoco e di fumo</h1>
    <p>φρυκτὸς δὲ φρυκτὸν δεῦρ᾽άπ ἀγγάρου πυρὸς ἔπεμπεν (Αἰσχύλος, ΑΓΑΜΕΜΝΩΝ, vv. 271-272). "Un segnale di fuoco a un altro veniva inviato come corriere a cavallo" (tr. it. mia). I segnali di fuoco o di fumo potrebbero essere la prima forma di comunicazione umana a lunga distanza. Le più antiche testimonianze di segnali di fuoco sono state riportate da Eschilo nella tragedia Agamennone e da Polibio nel libro dieci delle sue Storie. In particolare Polibio rifinì un sistema di comunicazione a distanza che attribuisce ai non meglio identificati Cleoxenus e Democlitus e che utilizza delle torce al fine di superare la limitatezza dei normali segnali di fuoco: il fautore del messaggio ha a disposizione cinque torce alla sua destra e cinque alla sua sinistra; a seconda di quale coppia di torce viene scelta cambia la lettera a cui si fa riferimento (es. sx4, dx1: Δ), portando alla formazione prima di parole e poi di frasi, le più brevi e comprensibili. In particolare, dopo aver mostrato due torce e aver atteso che il ricevente abbia fatto lo stesso, il latore del messaggio abbassa le due torce e mostra le altre associate alle lettere scritte su tavolette. Entrambi gli agenti ai capi del messaggio devono usare uno stenoscopio dotato di due oggetti a forma di imbuto per poter osservare meglio le tavole con le lettere a immagine invertita, come in una camera oscura (Πολύβιος, Ἱστορίαι, 10,43-47).
I segnali di fumo vennero utilizzati molte volte lungo la storia umana, esempi più noti furono quelli elaborati dalle diverse tribù di indigeni americani durante le guerre indo-americane e dagli americani stessi, affiancati ad altri tipi di comunicazioni non verbali; tuttavia, la capacità articolatoria ridotta dei segnali di fumo rispetto a quelli di fuoco potrebbe aver portato una fortuna minore a questo tipo di segnale. </p>
    <img src="images/1.jpg" class="immagine-pagina1" alt="Immagine Pagina 1">
    
    <button onclick="location.href='index.html'" class="bottone-home">Ricarica segnale</button>

</body>
</html>