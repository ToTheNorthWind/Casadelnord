<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Segnali di fuoco e di fumo p. I</title>
    <link rel="stylesheet" href="style.css">
</head>
<body>
    <h1>Segnali di fuoco e di fumo</h1>
    <p>Premessa: prima dell'invenzione del telegrafo elettrico con la parola "telegrafia" (da τηλε-,"lontano" e γραφή, "scrittura") si intendeva il sogno dell'essere umano di comunicare messaggi a lunga distanza e in poco tempo. Lungo la storia si è cercato in diversi modi di raggiungere questo sogno, usando di volta in volta suoni, fuoco, fumo, uccelli , bandiere, vasi, specchi, strumenti musicali, armi da fuoco, esplosioni, lanterne, quandranti mobili e padiglioni, tutti spesso usati in ambito militare. In questo spazio si tratterà dei segnali ottici e si rimanderà la storia dei segnali sonori ad altra occasione. Si divide la storia del telegrafo ottico in tre argomenti usando tre dispostivi: i telegrafi luminosi e il fuoco; i telegrafi non luminosi e il semaforo; i telegrafi ibridi e l'eliografo. In ordine di tempo, il fuoco fu probabilmente il primo passo per comunicare con chi era distante.

Φρυκτὸς δὲ φρυκτὸν δεῦρ᾽άπ ἀγγάρου πυρὸς ἔπεμπεν (Αἰσχύλος, ΑΓΑΜΕΜΝΩΝ, vv. 271-272). "Di fuoco in fuoco passava il segnale come corriere a cavallo" (tr. it. mia). Le più antiche testimonianze di segnali di fuoco riguardavano l'informazione della caduta di Troia e la festa delle fiaccole di Argos e sono state riportate da Omero (Odissea, IV, vv. 220-235), Pausania (Periegesi della Grecia, X, 4, 4) e da Eschilo ma fu Polibio il primo a trattare della comunicazione luminosa a distanza su di un piano tecnico a partire da un'intuzione di Enea Attico. Giulio Africano (Kestoi, II 4 e III, 7) scrisse di un sistema telegrafico escogitato dai greci per cui le lettere dell'alfabeto erano divise in otto gruppi di tre, segnalati a distanza da otto grandi fuochi, e da tre più piccoli che indicassero nel gruppo la singola lettera per comporre parole e frasi. Polibio racconta che Enea Attico ebbe l'idea di disporre una serie di vasi riempiti d'acqua con un foro sul fianco e disporli in punti geografici strategici e visibili a una certa distanza fra loro. Il foro era coperta da un buco e sull'apertura del vaso in cima era infilata un'asta che galleggiava con un'estremità su di un pezzo di sugero e l'altra estremità portava scritti dei messaggi. Un'operatore faceva segno con una torcia per far capire all'operatore di stappare il tappo e far scendere l'acqua abbassando il livello dell'asta. Le altre coppie di operatori vedevano il segnale e facevano lo stesso con i loro vasi. Una volta fatto segno di sospendere le svuotamento tutti le coppie vedevano il movimento e si fermavano e ognuno vedeva il messaggio corretto sull'asta la quale era uguale per tutti i vasi. Polibio si basò su questa intuizione di Enea e rifinì al contempo un sistema di comunicazione a distanza che attribuì ai non meglio identificati Cleoxenus e Democlitus e che prevede l'uso di torce al fine di superare la limitatezza dei normali segnali di fuoco: il fautore del messaggio ha a disposizione cinque torce alla sua destra e cinque alla sua sinistra disposte su due pareti; a seconda di quale coppia di torce viene scelta cambia la lettera a cui si fa riferimento (es. sx4, dx1: Δ), portando alla formazione prima di parole e poi di frasi, le più brevi e comprensibili. In particolare dopo aver mostrato due torce e aver atteso che il ricevente abbia fatto lo stesso, il latore del messaggio abbassa le due fiaccole e mostra le altre associate alle lettere scritte su tavolette. Entrambi gli agenti ai capi del messaggio devono avere a disposizione un lungo tubo di legno o di ottone fissato a ogni parete che aiuta a dirigere lo sguardo dell'osservatore verso la posizione della fonte luminosa (Polibio, Historioi, 10, 43-47).</p>

    
    <button onclick="location.href='index.html'" class="bottone-home">Ricalibra segnale</button>
    <button id="nextPageButton1" class="second-button">Vai a pagina II</button>
    <audio id="pageSoundNext1" src="audio/page-transition.mp3"></audio>

    <script src="script.js"></script>
</body>
</html>