<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il semaforo di Chappe, p. I</title>
    <link rel="stylesheet" href="style.css">
</head>
<body>
    <h1>Il semaforo di Chappe</h1>
    <p>La storia dei segnali non luminosi a lunga distanza si perde nel tempo. Il primo esempio illustre nasce da un errore di segnalazione: la bandiera nera col significato di morte issata a Tèseo sull’albero del suo vascello di ritorno ad Atene. Abbiamo testimonianze dell'uso di bandiere attributo all'esercito di Tamerlano per comunicare con gli abitanti di una città sotto il suo assedio: bandiera rossa significava morte; la nera ordine di sottomissione. Il problema di questi di segnali è che non emettono luce, dunque non si vedono di notte e nemmeno durante condizioni metereologiche avverse come la nebbia.
In tempi moderni, Robert Hooke in un suo discorso del 1684 alla Royal Society di Londra descrisse un sistema di telegrafia che consisteva in un telaio su cui era agganciato un pannello dipinto di nero dietro al quale erano nascosti forme che indicavano lettere o frasi concordate in anticipo che potevano apparire tirando una corda sul lato. Fontanelle in Éloge d’Amontons spiega come il fisico Guillaume Amontons avesse escogitato un sistema di segnali alfabetici da osservare con dei cannocchiali, così da portare un messaggio da Parigi a Roma in poco tempo attraverso stazioni intermedie. Da qui il cannocchiale segnò un passo importante nello sviluppo della segnaletica a distanza. Dal 1782 alla fine del secolo si sono pensati a molti modi per trasmettere l'elettricità e si pensò che potesse rivoluzionare la telegrafia, ma si conosceva solo l'elettricità statica, troppo instabile per garantire un flusso continuo di trasmissione di informazioni, così si dovette tornare ai segnali ottici.
Claude Chappe e i suoi fratelli, dopo diversi tentativi falliti di usare l'elettricità escogitarono il sistema del semaforo. Le Semaphòre (ταχὺς , velocemente; γράφω , scrivo) è in senso stretto una postazione telegrafica e in senso lato il sistema di comunicazione che consiste in una rete di postazioni telegrafiche. Nel 1796 i fratelli Chappe collaudarono un sistema di torri distanti fra loro dai dieci ai quindici chilometri. Il telegrafo propriamente detto, ovvero la parte della macchina che forma i segnali, che di solito era collocato su torri preesistenti o su alture e raramente su edifici costruiti ad hoc e sempre dotati di due telescopi e due dipendenti fissi (uno che osservava e l’altro che scriveva), è composto di tre rami mobili: un ramo principale, lungo quattro metri, chiamato regolatore, e due piccoli rami lunghi un metro, chiamati ali. Due contrappesi di ferro fissati su un'asta dello stesso materiale bilanciano il peso delle ali e consentono di muoverle agevolmente. Il regolatore è fissato al centro di un albero o di una scala, che si eleva sopra il tetto dell’edificio. I rami mobili sono tagliati a forma di persiane il cui spazio è riempito di sottili lame inclinate l'una sull'altra. Questa disposizione ha il vantaggio di conferire alle parti leggerezza e resistenza ai venti. I rami mobili erano dipinti di nero, in modo che facessero contrasto col cielo. L'assemblaggio di questi tre pezzi formava un sistema unico e sostenuto da un unico punto di appoggio: l'estremità dell'albero, attorno al quale poteva ruotare liberamente.</p>

    <button onclick="location.href='index.html'" class="bottone-home">Ricalibra segnale</button>
    <audio id="pageSoundNext" src="audio/page-transition.mp3"></audio>
    <button id="nextPageButton" class="second-button">Vai a pagina II</button>
    
    <script src="script.js"></script>
</body>
</html>