<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Il semaforo di Chappe</title>
    <link rel="stylesheet" href="style.css">
</head>
<body>
    <h1>Il semaforo di Chappe</h1>
    <p>La Storia dei segnali non luminosi a lunga distanza si perde nel tempo. Il primo esempio illustre nasce paradossalmente da un errore di segnalazione: la bandiera nera col significato di morte issata sull’albero del vascello che Tèseo avrebbe dimenticato di cambiare durante il suo ritorno ad Atene con quella bianca con il significato di vita. Abbiamo testimonianze storiche dell'uso di bandiere attributo all'esercito di Tamur i Lang per comunicare con le sentinelle di una città da lui assediata: la bandiera rossa significava morte; quella nero ordine di sottomissione. Il problema di questi di segnali è che non sono luminosi, dunque si fa fatica a vederli di giorno e non si vedono di notte ma nemmeno durante condizioni metereologiche avverse come la nebbia.
In tempi moderni, Robert Hooke in un suo discorso letto nel 1684, alla Royal Society di Londra, descrisse un sistema di telegrafia che consisteva in un telaio su cui era agganciato un pannello dipinto di nero dietro al quale erano nascosti forme che indicavano lettere o frasi concordate in anticipo che potevano apparire tirando una corda sul lato. Fontanelle in Éloge d’Amontons spiega come il fisico Guillaume Amontons avesse escogitato un sistema di segnali alfabetici da osservare con dei telescopi, così da portare un messaggio da Parigi a Roma in poco tempo attraverso stazioni intermedie che ricevevano il messaggio e lo ritrasmettevano al successivo ufficio. Da qui il telescopio segnò un passo importante nello sviluppo della segnaletica a distanza. Dal 1782 alla fine del secolo si sono scoperti modi ottimali per trasmettere l'elettricità e si pensò che potesse rivoluzionare la telegrafia, ma si conosceva solo l'elettricità statica, troppo instabile per garantire un flusso continuo di trasmissione di informazioni, così si dovette tornare ai segnali ottici.
 Claude Chappe e i suoi fratelli, dopo diversi tentativi falliti di usare l'elettricità, e di utilizzare corpi colorati e dei suoni collegati a degli orologi, escogitarono il sistema del semaforo. Le Semaphòre è (ταχὺς , velocemente; γράφω , scrivo), in senso stretto una postazione telegrafica e in senso lato il sistema di comunicazione che consiste in una rete di postazioni telegrafiche. Nel 1796 i fratelli Chappe collaudarono un sistema di torri distanti fra loro dai dieci ai quindici chilometri. Il telegrafo propriamente detto, ovvero la parte della macchina che forma i segnali, che di solito era collocato su torri preesistenti o su alture e raramente su edifici costruiti ad hoc e sempre dotati di due telescopi e due dipendenti fissi (uno che osservava e l’altro che scriveva), è composto di tre rami mobili: un ramo principale, lungo quattro metri, chiamato regolatore, e due piccoli rami lunghi un metro, chiamati indicatori o ali. Due contrappesi di ferro fissati su un'asta dello stesso materiale, bilanciano il peso delle ali e consentono di muoverle agevolmente. Il regolatore è fissato al centro di un albero o di una scala, che si eleva sopra il tetto dell’edificio. I rami mobili sono tagliati a forma di persiane, ossia composti da una stretta cornice, il cui spazio è riempito da sottili lame, inclinate l'una sull'altra. Questa disposizione ha il vantaggio di conferire alle parti leggerezza, resistenza ai venti e alla luce. I rami mobili sono dipinti di nero, in modo che risaltino contro il cielo. L'assemblaggio di questi tre pezzi forma un sistema unico, sollevato nello spazio e sostenuto da un unico punto di appoggio: l'estremità dell'albero, attorno al quale può ruotare liberamente. Le parti del telegrafo sono azionate da corde di ottone. Questi cavi comunicano, nella piccola casa, con un piccolo dispositivo, che è una riproduzione abbreviata del telegrafo esterno. È questo secondo dispositivo che il dipendente aziona; il telegrafo posto sopra il tetto non fa altro che ripetere i movimenti impressi sulla macchina interna. Il meccanismo che consente di azionare i rami del telegrafo è ridotto a una grande puleggia scanalata, alla quale è attaccato e teso strettamente un cordone di ottone, che si avvolge attorno a un'altra puleggia fissata all'albero del telegrafo (cfr. pp. 51-52).  L’asse ossia il regolatore poteva assumere quattro forme diverse mentre le braccia ne potevano assumere sette ciascuna; Il totale delle combinazioni che poteva assumere questa struttura è di 196 (4x7x7). Questi movimenti furono associati a lettere e a numeri per un totale di 9999 caratteri per poter trasmettere messaggi a distanza, e codificati in vocabolario e in un frasario. Nato da esempi illustri antichi, medievali e moderni legati a sistemi di segnali luminosi e a fumi di diverso colore (φανάρια), il semaforo era utile solo di giorno poiché ogni sistema luminoso legato all'utilizzo del fuoco in lanterne si rivelato inefficiente. Il sistema fu usato per la prima volta nel 1792 in una prima versione, per trasmettere da Parigi a Lille le informazioni riguardanti il un contingente armato austriaco in terra francese. il primo segno attraversò la distanza fra Parigi e Lille (193 km) in nove minuti attraverso quindici stazioni. Un messaggio costituito da trentasei segni impiegava circa trentadue minuti. Nel 1824 i fratelli Chappe promossero il sistema in tempo di pace per trasmettere rapidamente il prezzo delle materie prime e i numeri del Lotto di stato. Dopo l'uso fatto dai francesi, il funzionamento del sistema venne adottato da altri paesi europei, come l'Inghilterra, in cui vennero installati torri che collegarono Londra con i cantieri navali di Portsmouth, in Svezia, in Russia, dove venne installata una versione con sole due braccia e in Italia. È in questo contesto che nacque il sistema di segnalazione dell'alfabeto semaforico. La segnalazione manuale del sistema di segni codificato con le torri venne fatto occasionalmente durante le guerre napoleoniche, come durante la battaglia di Trafalgar combattuta fra Francia e Inghilterra. Solo nel 1846 Samuel Morse riuscì a vendere al governo francese i suoi telegrafi elettrici, dopo anni di rifiuto. L'ultima torre Chappe funzionante venne dismessa nel 1880 ed era in Svezia.
Tuttavia, ancora oggi lungo la costa francese sono disseminate torri di appostamento chiamate semafori e nati a partire dal sistema dei fratelli Chappe dall'idea di un ufficiale di fanteria, Charles Depillon, e volute da Napoleone su consiglio dell'ammiraglio Louis Jacob. Sistemi di segnalazione per mandare messaggi dalle coste alle zone dell'entroterra sono antichissime: gli antichi romani usavano segnali di fumo, i genovesi durante il medioevo usavano segnali di fuoco nella Corsica occupata. Questi semafori costieri mandavano messaggi tramite braccia di legno e tramite un sistema di segnalazione a pannelli colorati convertibili in lettere. Con l'arrivo dei telegrafi elettrici l'uso di queste postazioni venne giudicato superfluo ma nel 1862 le torri vennero convertite in uffici telegrafici. Nel 1858 gli uffici telegrafici all'interno delle torri vennero smantellate e le prime, ormai dal 1897 sotto diretto controllo della Marina francese, assunsero come unici obiettivi il controllo e il coordinamento della navigazione costiera.  
Fonti: Fig. Incisione di A. Pisan, in Louis Figuier, Le Télégraphe aérien, in Les merveilles de la science, Furne, Paris, Jouvet et Cie, 1868, vo. 2, c. 11. Ivi, cit., pp. 11-79.</p>
    
    <button onclick="location.href='index.html'" class="bottone-home">Ricalibra segnale</button>

</body>
</html>